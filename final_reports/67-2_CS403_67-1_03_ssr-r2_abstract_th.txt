เว็บไซต์ติดตามนโยบาย  กิจกรรม และการเงินของพรรคการเมือง
Policy Tracking Website for monitoring the policies, activities, and finances of political parties.

บทคัดย่อ
เว็บไซต์นี้มีเป้าหมายในการพัฒนาเว็บไซต์สำหรับติดตามและแสดงความคืบหน้าของนโยบายที่พรรคการเมืองได้นำเสนอในการหาเสียง โดยมุ่งเน้นการออกแบบระบบสารสนเทศที่สามารถนำเสนอข้อมูลเชิงโครงสร้างของนโยบาย โครงการ และกิจกรรมที่เกี่ยวข้องได้อย่างเป็นระบบและเข้าใจง่าย ผู้ใช้สามารถติดตามสถานะของนโยบายตามขั้นตอนที่กำหนดไว้ เช่น เริ่มดำเนินการ วางแผน ตัดสินใจ ดำเนินการ และประเมินผล รวมถึงสามารถเข้าถึงรายละเอียดของแต่ละนโยบาย ความเชื่อมโยงกับโครงการ และกิจกรรมในพื้นที่ต่าง ๆ ได้ผ่านอินเทอร์เฟซที่ตอบสนองรวดเร็วและชัดเจน
ระบบประกอบด้วยเว็บแอปพลิเคชันและแดชบอร์ดสำหรับการแสดงภาพรวม โดยส่วนของแอปพลิเคชันพัฒนาโดยใช้ React.js สำหรับฝั่งผู้ใช้งาน และ Node.js สำหรับการจัดการข้อมูลฝั่งเซิร์ฟเวอร์ พร้อมด้วย NGINX เป็นเว็บเซิร์ฟเวอร์ ระบบจัดเก็บข้อมูลใช้ฐานข้อมูลแบบกราฟ Neo4j เพื่อบริหารความสัมพันธ์ระหว่างนโยบาย พรรค และโครงการ และใช้ PostgreSQL สำหรับจัดการข้อมูลด้านงบประมาณ อีกทั้งยังใช้ Firebase เป็นแหล่งจัดเก็บข้อมูลแบบเอกสารของสมาชิกพรรคและไฟล์ประกอบ
สำหรับการแสดงผลความคืบหน้า เราได้สร้างแดชบอร์ดภาพรวมของความคืบหน้าของนโยบายในรูปแบบที่ผู้ใช้สามารถโต้ตอบได้ พร้อมทั้งเชื่อมต่อกับ Google Maps API เพื่อแสดงตำแหน่งของกิจกรรมตามภูมิภาคและจังหวัดต่าง ๆ ซึ่งช่วยให้ผู้ใช้งานสามารถเข้าใจภาพรวมการดำเนินงานของแต่ละพรรคได้อย่างรอบด้าน มีประสิทธิภาพ และตรวจสอบได้ในเชิงข้อมูลจริง

คำสำคัญ: เว็บไซต์, พรรคการเมือง, นโยบาย,อัพเดตกิจกรรม


